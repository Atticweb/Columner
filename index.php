<!DOCTYPE html>
<html>
    <head>
        <meta charset="utf-8" />
		<meta name="viewport" content="width=device-width, initial-scale=1, maximum-scale=1">
        <title>Colls</title>
        <link rel="stylesheet" href="css/style.css" />
        <link rel="stylesheet" href="css/columner.css" />
    </head>
    <body>
	
	<div class="container">
		<article data-cols="3" data-theme="b">	
			<h1>Bomen</h1>
 
			<p>Mijn spreekbeurt gaat over bomen. Hoe ze groeien en hoe ze eruit zien wat ze allemaal doen en welke boomsoorten er zijn. Ook vertel ik wat een boomkweker doet. En zelfs wat de zaden van een boom doen.</p>
			 
			<h2>Wat zijn bomen?</h2>
			 
			<p>Bomen zijn eigenlijk grote planten. Een boom heeft wortels, een stam, takken, twijgen, bladeren en vruchten. De wortels zorgen ervoor dat de een boom stevig in de grond vast zit. De grotere wortels bestaan net als de stam uit hout. De kleinere wortels, waarvan sommige zo dun zijn als een haar, zuigen water uit de bodem op. In dat water zitten voedingsstoffen opgelost. Die voedingsstoffen heeft de boom nodig om in leven te blijven. Het water met het voedsel gaat door de wortels, de stam en de takken naar de bladeren. Uit de wortels groeit de stam. De stam is van hout en daardoor is hij sterk en buigzaam. Aan de stam zitten takken en twijgen. Aan de twijgen zitten bladeren of naalden. De bladeren en naalden hebben zonlicht nodig. Bomen die niet dicht bij elkaar staan hebben veel zijtakken omdat het zonlicht gemakkelijk bij de bladeren kan komen. Bomen die dicht bij elkaar staan groeien hoog en hebben alleen aan de bovenkant takken. Want alleen daar krijgen de bladeren voldoende zonlicht.</p>


			<h2>Wat zijn boomzaden?</h2>
			 
			<p>Planten maken zaden. Bomen zijn grote planten dus maken die ook zaden. Sommige bomen, zoals de kokospalm en de kastanje, maken grote zaden. Andere bomen, zoals de iep, maken kleine zaden. Bomen maken zaden om te zorgen dat hun soort blijft bestaan. In boomzaden zit een piepklein plantje, eigenlijk een klein boompje. De rest van een zaad, het grootste gedeelte is voedsel. Het zaad is verpakt in een stevige zaadhuid. Zaden ontkiemen pas na de winter, omdat ze dan meer kans hebben om te overleven. Veel zaden kunnen pas ontkiemen als ze een koude periode hebben doorgemaakt. Om te ontkiemen, moet er ook voldoende water zijn en moet de temperatuur hoog genoeg zijn.</p>
			<p>Niet uit elk boomzaad groeit een boom. Zaden worden opgegeten of vertrapt, ze verrotten of ze verdrogen. Van de duizenden zaadjes die op de grond vallen, krijgt maar een enkel zaadje de kans uit te groeien tot een grote boom.</p>
			<p>Mensen en dieren eten boomzaden, denk maar aan tamme kastanjes, walnoten, hazelnoten, enzovoort. Dieren eten vaak zaden die mensen niet lekker vinden. Dieren eten in de herfst veel omdat ze een groot deel van de zomer hun jongen hebben gevoed en zelf nogal wat tekort zijn gekomen. Door in de herfst veel te eten kunnen ze de winter beter doorkomen.</p>
			 
			 
			<h2>Hoe groeit een boom?</h2>
			 
			<p>In januari, als de dagen weer langer worden, begint de boom met zijn wortels naar voedingsstoffen te zoeken. In het voorjaar komt de groei goed op gang. De knoppen krijgen voedsel, ze gaan open en er komen bladeren uit. Sommige bomen beginnen te bloeien. De takken worden langer. Een boom groeit in de lengte maar ook in de breedte. Jaarlijks groeit rondom de stam een nieuw laagje hout. Als een boom wordt omgezaagd, zie je al die laagjes als ringen op het zaagvlak. Een ring voor elk jaar dat de boom heeft geleefd. Daarom heten ze jaarringen.</p>
			<p>Bomen groeien in het voorjaar het hardst. Daarom zijn de licht stukken van de jaarringen van het voorjaar breder dan de donkere stukken van de jaarringen van de herfst. 's Zomers maken de bomen vruchten met zaden. Die zijn rijp in de herfst en vallen dan van de boom. </p>
			<p>In de herfst, als de dagen korter worden en het kouder wordt, stoppen de bomen met groeien. De wortels zuigen geen vocht meer op. De bladeren krijgen daardoor geen voedsel meer en de bladeren van loofbomen verkleuren. Daarna laat de boom zijn bladeren vallen. Insecten en andere dieren knabbelen aan de afgevallen bladeren. Wormen trekken de bladeren in hun gangetjes onder de grond. Daar veranderen de bladeren in aarde. De voedingsstoffen uit de bladeren komen zo weer in de grond terecht en lossen op in het grondwater. Het volgend jaar zuigt de boom het water weer op en gebruikt de voedingsstoffen om te groeien.</p>
			<p>Als bladeren afvallen, zitten er knoppen vlak boven de littekens van de afgevallen bladeren. Om de knoppen zitten dikke, taaie schubben om ze tegen wind en kou te beschermen. In de lente komen uit de knoppen nieuwe bladeren en worden de takken langer. Als een tak groeit is hij eerst zacht en groen. In de herfst wordt hij hard en komt er een laagje schors omheen zodat hij goed beschermt is tegen kou. De schors van een boom is dood en groeit niet meer. Doordat de boom dikker wordt, splijt en scheurt de schors. Dat gebeurt bij iedere boom op een andere manier. Daarom ziet de schors van verschillende soorten bomen er verschillend uit.</p>
			<p>Naaldbomen verliezen het hele jaar door hun naalden. Maar ze doen dat zo, dat ze nooit helemaal kaal worden.</p>
			<p>Als mensen volwassen zijn, groeien ze niet meer. Maar bomen groeien door zolang ze leven. Daardoor worden bomen zo groot.</p>
			 
			<h2>Wat doet de boomkweker?</h2>
			 
			<p>Voor het beplanten van een tuin een park of een bos zijn heel veel verschillende soorten bomen nodig. Boomkwekers zijn voortdurend bezig om nieuwe soorten bomen te ontwikkelen. Op boomkwekerijen worden uit zaden of stukken van boomtakken bomen gekweekt. </p>
			<p>In het vroege voorjaar worden in de kas bomen ge&euml;nt of gezaaid. Later in het voorjaar worden ze buiten uitgeplant. 's Zomers zet de kweker stokken bij de bomen om ervoor te zorgen dat ze recht groeien. Hij snoeit de bomen, geeft ze water en kijkt of ze geen ziektes hebben. Als er schadelijke insecten op de bomen zitten, gebruikt de kweker natuurlijke vijanden (een andere soort insecten) om de insecten te bestrijden. Of hij spuit met middelen die niet gevaarlijk zijn voor de nuttige insecten. </p>
			<p>In de herfst snoeit de boomkweker de bomen, stekt ze en geeft ze mest. Hij haalt bomen uit de grond om ze te verkopen. Als het 's winters vriest, moeten jonge bomen worden afgedekt tegen de vorst.</p>
		</article>
		
		
		<article data-cols="2" data-theme="a">
			<h1>Wikipedia</h1>
			 
			<p>Een boom is een vaste plant met een verhoute stam en een kroon (kruin). Er is geen eensgezindheid over de omschrijving van een boom. De meeste definities noemen hoogte (minimaal vier meter) en het bezitten van een stam.</p>
			<p>Een boom kan afhankelijk van de soort tot meer dan honderd meter hoog worden en groeien op zeer verschillende gronden. De mangrovesoorten groeien zelfs in brak water.</p>
			<p>Een boom kan afhankelijk van de soort en de omstandigheden heel oud worden, van vele honderden tot enkele duizenden jaren. Zo kan de Japanse notenboom meer dan 1000 jaar oud worden: in China is de oudste Japanse notenboom ongeveer 3500 jaar. Wilg en populier behoren tot de boomsoorten die meestal niet meer dan honderd jaar oud worden.</p>
			<p>Vanwege het formaat spelen bomen vaak een hoofdrol in een hele levensgemeenschap. Vogels bouwen er hun nest, mossen, korstmossen, schimmels en algen leven op de stam, op de takken en soms op de bladen. Schimmels leven in symbiose met of parasitair op of in de boom. Insecten leven van de bladeren of het hout (onder andere houtworm). Sluipwespen parasiteren weer op deze insecten. Ook is de boom vanwege de vruchten en zaden een belangrijke voedselbron voor onder andere eekhoorns en vogels.</p>
			<p>De mens gebruikt de boom naast voedselproductie en sier ook voor de productie van timmer- en brandhout.</p>
		</article>
		
		
		
	</div>
	
        <script src="http://ajax.googleapis.com/ajax/libs/jquery/1.6.4/jquery.min.js"></script>
		<script src="js/swipe.js"></script>
		<script src="js/script.js"></script>
	</body>
</html>